---
templateKey: article-page
title: Apne Apne Bhagwaan — अपने अपने भगवान
slug: apne-apne-bhagwaan
author: Vyom
authorLink: https://theleakycauldronblog.com/contact
date: 2020-08-16T14:49:01.852Z
cover: /img/ben-white-apne-apne-bhagwaan.jpg
metaTitle: Apne Apne Bhagwaan — अपने अपने भगवान
metaDescription: राम तू, क़ुरान तू, नानक साहब का ज्ञान तू, सच्ची समझ जो आ जाये,
  तो परमेश्वर रूपी इंसान तू! — व्योम
tags:
  - guest author
  - poem
  - secularism
  - hindi
---
*A powerful poem by my friend who writes under the pen-name "**Vyom**".*

अजीब सा माहौल है, \
मानो सब गोल मोल है \
कोई इधर, कोई उधर, \
सब के सब है तीतर बितर

कोई है मग्न यहाँ राम में, \
किसी की जान है क़ुरान में \
कोई भगवे में हो रहा है लीन, \
तो कोई हरा भरा है रात दिन

कोई मांगता रहे रिहाई, \
की खतरे में हैं सारे भाई \
कहीं डर का माहौल है, \
कहीं खुल रही अब पोल है

कोई चीख़ता - चिल्लाता यहाँ \
कोई बम से उड़ाता यहाँ \
कोई मस्जिद को है तोड़ रहा \
कोई मंदिर का ईंटा जोड़ रहा 

अजीब सख्त वक्त है \
गिर रहा हर तख्त है \
हर खून मानो सो रहा \
है काल मानो रो रहा

हर शख़्स किसी से लड़ रहा \
खुदा भी अब तो डर रहा \
इनसानियत ही है खुदा \
खुदा से ना कोई जुदा \
संभल जा तू अब मान जा \
इस बात को अब जान जा

ये बात भी ना सच्चा हो \
सिर्फ खुदा का बंदा अच्छा हो \
सिर्फ राम नाम का ही बोल रहे \
इन बातों का फिर क्या मोल रहे? 

हर बात को है जानता, \
वो सबको ही तो मानता \
इनसानियत बनाई जिसने, तू उसे ही बचा रहा! \
दुनिया बनाई जिसने , तू उसे दुनिया दिखा रहा! 

दया रखो, धर्म करो \
ये पाठ जो है बोलता \
दंगे करवाके, हिंसा अपना के \
उनके मूल्यों को है तू तोलता! 

राम तू, क़ुरान तू, \
नानक साहब का ज्ञान तू \
सच्ची समझ जो आ जाये, \
तो परमेश्वर रूपी इंसान तू!

— ***व्योम***
